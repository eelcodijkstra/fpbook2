# Over deze module

De aanpak van het thema *functioneel programmeren* is wat anders dan gebruikelijk, met als bedoeling de essentiële begrippen op een logische en geleidelijke manier in te voeren.

Eén van de uitgangspunten is "gebruik voor definitie": voor het gebruik heb je voldoende aan een specificatie, die soms wat informeel kan zijn. Bij de implementatie komen dan alle formele details aan bod, maar op dat moment is de noodzaak van die details vaak wel duidelijk.

